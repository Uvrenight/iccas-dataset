# Italian Coronavirus Cases by Age group and Sex (ICCAS)

_[Read it in English](README.md)_.

Questa repository contiene dataset sul numero dei casi confermati di coronavirus
e dei morti per/con coronavirus (Sars-CoV-2) in Italia disaggregati per fascia 
d'età e sesso.

I dati sono estratti (automaticamente) dai "documenti estesi" in formato pdf 
(come [questo](https://www.epicentro.iss.it/coronavirus/bollettino/Bollettino-sorveglianza-integrata-COVID-19_30-marzo-2020.pdf)) 
pubblicati dall'Istituto Superiore di Sanità (ISS). Un link al report più recente 
può essere trovato a [questa pagina](https://www.epicentro.iss.it/coronavirus/sars-cov-2-sorveglianza-dati)
alla sezione "Documento esteso".

I documenti estesi erano originariamente pubblicati due volte a settimana ma, 
da aprile, essi sono pubblicati solo una volta a settimana, solitamente ogni
venerdì.


## Aggiornamenti

- **2020/10/07:** 
    - la colonna `date` include adesso anche l'ora (formato ISO, `yyyy-mm-ddThh:mm`).
    - la colonna `date` è adesso presente anche nei dataset per data (`by-date`);
      ovviamente, in tali dataset, la colonna `date` contiene un unico valore replicato.


## Struttura della cartella `data`
```
data
├── by-date                     
│   └── iccas_{data}.csv   Dataset con dati aggiornati a giorno {data}
└── iccas_full.csv         Concatenazione di tutti i dataset iccas_{data}.csv
```


## Descrizione del dataset

Nella seguente tabella, `{sex}` (sesso) può essere `male` (maschio) or `female` 
(femmina). Per esempio, la voce `{sex}_cases` indica che nel dataset ci sono due
colonne: `male_cases` e `female_cases`.

Naturalmente tutti i campi numerici sono relativi ai primi due campi in tabella:
la data e la fascia d'età.

| Column                    | Description                                                                                  |
|---------------------------|----------------------------------------------------------------------------------------------|
| `date`                    | Data e ora locale italiana in formato ISO-8601 `yyyy-mm-ddThh:mm`                            |
| `age_group`               | Fascia d'età: `"0-9", "10-19", ..., "80-89", ">=90", "unknown"`                              |
| `cases`                   | Numero di casi confermati (entrambi i sessi + sesso non noto; aperti + chiusi)               |
| `deaths`                  | Numero di morti (entrambi i sessi + sesso non noto)                                          |
| `{sex}_cases`             | Numero di casi di un certo sesso ({sex})                                                     |
| `{sex}_deaths`            | Numero di morti di un certo sesso ({sex})                                                    |
| `cases_percentage`        | Il campo `cases` in percentuale: `100 * casi_fascia_età / totale_casi`;                      |
| `deaths_percentage`       | Il campo `deaths` in percentuale`: 100 * morti_fascia_di_età / totale_morti`;                |
| `fatality_rate`           | `100 * morti / casi` (Letalità)                                                              |
| `{sex}_cases_percentage`  | `100 * casi_{sesso} / (casi_maschi + casi_femmine)`                                          |
| `{sex}_deaths_percentage` | `100 * morti_{sesso} / (morti_maschi + morti_femmine)`                                       | 
| `{sex}_fatality_rate`     | `100 * morti_{sesso} / casi_{sesso}` (Letalità per i pazienti di un dato sesso)              |

### Dettagli a cui prestare attenzione

- La somma di `male_cases` e `female_cases` **non** dà `cases`, dato che 
  quest'ultimo valore include anche i casi di sesso non noto.
   
- La somma di `male_deaths` e `female_deaths` **non** dà `deaths`, dato che 
  quest'ultimo valore include anche i morti di sesso non noto.

- Nel calcolo di `cases_percentage`, il denominatore (`totale_casi`) include
  i casi di età non nota; nel caso si fosse interessati a una stima della 
  distribuzione di età dei casi, tecnicamente è meglio non includere i casi di 
  età non nota nel denominatore.
  
- Il ragionamento al punto precedente si applica analogamente a `deaths_percentage`. 


## Come vengono aggiornati i dati?

La cartella `src` contiene il codice usato per scaricare nuovi report,
estrarre i dati e generare i dataset.  Lo script principale è eseguito 
periodicamente all'interno di un [workflow](.github/workflows/update-data.yaml) 
(GitHub Action). Attualmente, tale workflow non pubblica i nuovi dati direttamente
nel ramo master della repository, bensì crea crea una pull request che io posso 
controllare prima dell'approvazione. Si tratta di una precauzione temporanea, 
dato che lo script stesso esegue già dei controlli sui dati estratti.
